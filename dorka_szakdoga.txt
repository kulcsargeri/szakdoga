SZAKDOLGOZAT

DÉNES DORKA
2023

BUDAPESTI CORVINUS EGYETEM

DIGITÁLIS ÁTALAKULÁS A

KISKERESKEDELMI SZEKTORBAN

DÉNES DORKA
NEMZETKÖZI GAZDÁLKODÁS
2023

SZAKSZEMINÁRIUM-VEZETŐ:
PISTRUI BENCE LÁSZLÓ

1

Tartalomjegyzék

1

1. Bevezetés
A digitális átalakulás jelentősége tagadhatatlan a modern világban, hiszen mint globális
folyamat egyaránt érinti a vállalkozásokat, kormányzatokat és egyéneket. Hatással van a
kiskereskedelmi szektorra is, amely egyebek mellett a kereskedelmi folyamatok, csatornák, a
vásárlói magatartás és az üzleti modellek átalakulásában nyilvánul meg (Ferreira, 2020).
A digitális átalakulás hatásai nem korlátozódnak a technológiai innovációra, a folyamat hatással
van az üzleti élet számos szegmensére: a munkaerőpiacra, az üzleti modellekre, a szabályozásra
és a fogyasztói magatartásra is. Ezen változások megértése a döntéshozók számára
elengedhetetlen feladat, hiszen a jövőbeli prosperitás alapjait teremthetik meg. A digitális
átalakulás hozzájárul többek között a vállalatok versenyképességnek megőrzéséhez, a
termelékenység javításához, a költségcsökkentéshez, az innovációs képesség fejlesztéséhez, a
potenciális kockázatok és kihívások azonosításához. (Reis et al., 2018)
1.2. Digitális átalakulás szakirodalma
A digitalizáció kérdésével az 1940-es és 1950-es években kezdtek foglalkozni, amikor az első
számítógépek és információs rendszerek megjelentek. Azonban a fogalom és a jelenség igazi
előtérbe kerülése az 1980-as években történt, amikor a személyi számítógépek elterjedtek, és
az internet fejlődése egyre nagyobb mértékben megkezdődött. (Manning, 2009)
A digitális átalakulás szakirodalma az elmúlt évtizedekben jelentős fejlődésen ment keresztül,
amely a technológiai innovációk és az információs társadalom kialakulásának köszönhető. A
szakirodalom olyan sokrétű témákat ölel fel, mint az ember-gép kapcsolat, kiberbiztonság,
adatvédelem és mesterséges intelligencia, melyek közül néhány meghatározó példát is
bemutatok.
Az egyik úttörő mű ezen a területen Bush (1945) "As We May Think" című írása, amely a
számítógépes információkeresésről és tárolásról szól, és maradandó inspirációul szolgált a jövő
irodalmának. (Manning, 2009)
A technológia fejlődésével az emberek egyre szorosabb kapcsolatba kerülnek a gépekkel, amely
befolyásolja a munkavégzést, a kommunikációt és a mindennapi életet. Egyik meghatározó mű
ebben a témakörben Sherry Turkle "Alone Together" (2011) című könyve, amely a személyes
kapcsolatok és a technológia összefüggéseit vizsgálja, és felveti az emberi interakciók digitális
átalakulásának kérdéseit.

2

Az internetes kommunikáció és az adatok tárolása számos kiberbiztonsági kihívással jár, így ez
a témakör egyre nagyobb jelentőséget kap a digitális átalakulás szakirodalmában. Bruce
Schneier "Data and Goliath" (2015) című műve például az adatvédelem és a kiberbiztonság
kérdéseit tárgyalja, felhívva a figyelmet a személyes adatok védelmének fontosságára és a
kormányzati szabályozás szerepére.
A mesterséges intelligenciáról (MI) és a gépi tanulásról szintén sokat kutatott téma. Az MI
fejlődése és alkalmazása során új lehetőségek és kihívások merülnek fel, amelyekre a
szakirodalom igyekszik válaszokat adni. Például Max Tegmark "Life 3.0: Being Human in the
Age of Artificial Intelligence" (2017) című könyve a mesterséges intelligencia jövőbeli hatásait
és etikai kérdéseit vizsgálja, miközben a gépi tanulás és az MI alkalmazásainak társadalmi,
gazdasági és politikai következményeit elemzi.
A digitális átalakulás szakirodalma továbbá foglalkozik a társadalmi és gazdasági változásokkal
is, amelyek a technológiai fejlődés eredményeként következnek be. Az ipari forradalomtól a
digitális korig terjedő gazdasági átalakulásokat és hatásokat többek között Carlota Perez
"Technological Revolutions and Financial Capital" (2002) című könyve tárgyalja, amely a
technológiai innovációk és a gazdasági növekedés kapcsolatát elemzi.
A digitalizáció munkaerőpiacra és a munkahelyekre gyakorolt hatásai is gyakran kutatott téma,
különös tekintettel a gépek és az MI által felváltott munkakörökre. Martin Ford "The Rise of
the Robots" (2015) című könyve az automatizáció és a mesterséges intelligencia hatását
vizsgálja a munkavállalókra és a munkaerőpiacra, különös tekintettel a technológia által
létrehozott új munkalehetőségekre és kihívásokra.
A felsorolt példák csupán egy részét képezik annak a sokrétű és dinamikus területnek, amely a

digitális átalakulás szakirodalmát alkotja. A folyamatos technológiai fejlődés és a társadalmi-
gazdasági kihívások miatt ez a szakirodalom továbbra is növekedni és átalakulni fog,

hozzájárulva a digitális átalakulás megértéséhez és annak hatékonyabb kezeléséhez.
2. Digitizáció, digitalizáció és digitális átalakulás
A digitizáció, digitalizáció és digitális átalakulás kifejezéseket gyakran összekeverik vagy
szinonimaként használják őket, mégis három különböző fogalomról van szó, amelyek bár
szoros kapcsolatban vannak egymással, mégis eltérő jelentéssel bírnak. A szakirodalom a
három fogalmat a hatókörük alapján igyekszik leírni. (Bumann, 2019)

3

2.1.Digitizáció
A digitizáció olyan folyamat, amely során analóg információkat, például szövegeket, képeket,
hangokat vagy videókat, átalakítanak digitális formába. A digitális adatokat bináris kódokká
alakítják, amelyeket számítógépek és más digitális eszközök könnyen feldolgozhatnak,
tárolhatnak és megoszthatnak. A digitizáció lehetővé teszi az információ gyorsabb és
hatékonyabb kezelését, valamint a tárolás és az elérés egyszerűsítését. (Gobble, M. M., 2018)
A szemléltetés érdekében vegyük példának egy könyvtárat. Egy könyvtárban számos analóg
dokumentum (könyvek, kéziratok, fényképek stb.) található. A digitizáció során ezeket a
dokumentumokat szkennelik és digitális formában tárolják. Ezt követően a digitális
dokumentumokat könnyen megoszthatják, például online adatbázisokban, és könnyen
hozzáférhetővé tehetik a felhasználók számára az interneten keresztül. A létrejövő adatbázisok
segítségével a kereshetőség is felgyorsul.
A digitizáció elsősorban az információ átalakítására fókuszál és nem a folyamatokéra, azaz nem
változtatja meg magát az üzletet, a digitalizáció fogalma itt jön képbe (J Bloomberg, 2018).
2.2.Digitalizáció
A digitalizáció a digitális technológiák alkalmazását és integrációját jelenti a folyamatok,
termékek és üzleti modellek terén, hogy hatékonyabbá, versenyképesebbé és innovatívabbá
váljanak. A digitalizáció magában foglalja az üzleti folyamatok és a szervezeti struktúrák
átalakítását, valamint a digitális eszközök és technológiák alkalmazását új bevételi források
kiaknázásának és az értékteremtés elősegítése érdekében. (J Bloomberg, 2018)
2.3.Digitális átalakulás
A digitális átalakulás a legtágabb fogalom ezek közül, mely a szervezetek átfogó, fundamentális
átalakítását jelenti olyan digitális technológiák integrálásával, mint például a „dolgok
internete”, robotika, 3D nyomtatás, mesterséges intelligencia, big data, blokklánc vagy
felhőalapú számítástechnika. Ezen átalakulás célja új értékek biztosítása az ügyfelek és a
munkavállalók számára egy folyamatosan változó és fejlődő digitális gazdaságban. (Ulas,
2019)
A digitális átalakulás túlmutat a technológiai változásokon, digitalizációs projekteken és az
üzleti folyamatokon, hiszen magában foglalja a szervezetek belső és külső kapcsolatainak,
értékrendjének és működésének átalakítását is, hogy alkalmazkodjanak a digitális világ által
támasztott új kihívásokhoz és lehetőségekhez. A digitális átalakulás megköveteli, hogy a

4

szervezet összességében jobban kezelje a változásokat, lényegében a változás alapkompetencia
lesz, mivel a vállalkozás végponttól végpontig ügyfélközpontúvá válik. Az agilitás megkönnyíti
a folyamatban lévő digitalizációs kezdeményezéseket és projekteket. (J Bloomberg, 2018)
3. A digitális átalakulás technológiai aspektusa
A digitalizáció nagyon összetett technológiai architektúrával rendelkezik (Frank et al., 2019).
A digitális átalakulás során számos kulcsfontosságú technológia játszik szerepet, amelyek
összetett rendszereket hoznak létre, és jelentős hatással vannak a társadalomra. Ebben a
fejezetben bemutatom és definiálom a legfontosabb technológiákat, és csoportosítom is őket a
könnyebb átláthatóság érdekében. A kategóriák kiválasztásánál a technológiák alapvető céljait
és alkalmazási területeit vettem figyelembe. Ezáltal az adatkezelés és elemzés, a kommunikáció
és kapcsolatok, valamint az eszközök és automatizáció kategóriákba sorolt technológiák
hasonló célokat szolgálnak és együttesen segítik a digitális átalakulást.
3.1.Adatkezelés és elemzés technológiái
Ebben a kategóriában olyan technológiákat soroltam fel, amelyek célja az adatok tárolása,
kezelése, elemzése és felhasználása. Ezek a technológiák szerves részét képezik a
digitalizációnak, mivel a modern társadalom és gazdaság alapvetően az adatokra épül
(Debanjan, 2020). Az adatkezelés és elemzés technológiái lehetővé teszik a szervezetek
számára, hogy értékes információkat nyerjenek és jobb döntéseket hozzanak.
Az adatbázis-kezelő rendszerek (Database Management Systems, röviden DBMS) olyan
szoftvereszközök, amelyek lehetővé teszik az adatok tárolását, szervezését, kezelését,
lekérdezését és módosítását egy strukturált és hatékony módon. Az adatbázis-kezelő rendszerek
célja, hogy megkönnyítsék a felhasználók és alkalmazások számára az adatokhoz való
hozzáférést, biztosítsák az adatok integritását, biztonságát és konzisztenciáját, valamint
lehetővé tegyék az adatok közötti kapcsolatok és összefüggések felderítését. (IBM, n.d.)
A Big Data a hatalmas mennyiségű, változatos és gyorsan növekvő adatállományokra utal,
amelyeket a hagyományos adatkezelő eszközök és technológiák nehezen tudnak feldolgozni
(Hare et al., 2022). A Big Data jellemzői között szerepel a nagy adatmennyiség, a változatos
adatforrások és adattípusok, valamint a gyors adatgenerálás és -feldolgozás (Laney, 2001). A
Big Data-elemzés pedig az a módszer, amely a felhalmozott adatok kiértékelésére szolgál, ezek
az adatok nagyon sok forrásból származhatnak. Ez a technológia lehetővé teszi a vállalatok
számára többek között az adatvezérelt döntéshozatalt, a bevételek előrejelzését vagy a stabil

5

készletszintek fenntartását, a Big Data elemzés emellett segít a vállalatoknak feltérképezni a
fogyasztói magatartást és ezáltal például a megfelelő marketingstratégia kialakítását (Hare et
al., 2022).
3.2.Kommunikáció és kapcsolatok technológiái
A digitális átalakulás egyik legfontosabb aspektusa a kommunikáció és az információáramlás.
Ebben a kategóriában olyan technológiákat soroltam fel, melyek elősegítik az eszközök és
rendszerek közötti kapcsolatokat, valamint az adatok gyors és megbízható átvitelét.
Az IoT, vagy az Internet of Things (Dolgok Internete) olyan hálózati rendszert jelent, amelyben
különböző fizikai eszközök, szenzorok, járművek, épületek és egyéb objektumok
internetkapcsolattal rendelkeznek, és képesek adatokat gyűjteni, megosztani és kommunikálni
egymással anélkül, hogy emberi beavatkozásra lenne szükség. Az IoT célja, hogy
intelligensebbé és hatékonyabbá tegye a különböző rendszereket és folyamatokat a digitalizált
világban. Példák a felhasználásra az okos otthonok, összekapcsolt járművek vagy ellátási lánc
menedzsment. (Nagy, 2019)
A felhőalapú számítástechnika a különböző szolgáltatások elérhetővé tétele az interneten
keresztül. Ezek lehetnek például kiszolgálók, adatbázisok, adat tárolás, hálózatkezelés vagy

szoftverek. Ahelyett, hogy a fájlokat egy saját merevlemezen vagy helyi tárolóeszközön tar-
taná, a felhőalapú tárolás lehetővé teszi, hogy azokat egy távoli adatbázisba mentse. Amíg egy

elektronikus eszköz hozzáfér az internethez, addig hozzáfér az adatokhoz és a futtatásukhoz
szükséges szoftverprogramokhoz is. (Frankenfield, 2021)
Az 5G hálózatok az ötödik generációs vezeték nélküli kommunikációs technológiát jelentik,
amely a mobilhálózatok és az internetszolgáltatások fejlődésének legújabb szakaszát képviseli.
Az 5G célja, hogy javítsa a sebességet, kapacitást, biztonságot és az eszközök közötti
kommunikáció hatékonyságát, miközben alacsonyabb késleltetést és energiafogyasztást
biztosít. (McKinsey & Company, 2022)
A virtuális valóság (Virtual Reality, röviden VR) szintén egy fontos technológia a digitalizáció
területén. A VR eszközök lehetővé teszik a felhasználók számára, hogy immerszív és interaktív
3D-s környezetekben tapasztaljanak és interakcióba lépjenek. A VR technológiát a
szórakoztatóiparban, oktatásban, egészségügyben, építészetben és sok más területen
alkalmazzák. (Hayes, 2020)

6

A kiterjesztett valóság (AR) a valós fizikai világ továbbfejlesztett változata, amely digitális

vizuális elemek, hang vagy más érzékszervi ingerek felhasználásával valósul meg a techno-
lógia segítségével. (Hayes, 2020)

A blockchain egy elosztott, decentralizált adatbázis-technológia, amely tranzakciókat vagy
adatokat tárol blokkok formájában egy láncban (blockchain). A blockchain célja, hogy
biztosítsa az adatok átláthatóságát, megbízhatóságát és biztonságát anélkül, hogy központi
hitelesítő szervre lenne szükség. A blockchain technológia számos területen használható,
például kriptovaluták, ellátási lánc nyomon követése vagy digitális identitás és hitelesítés.
3.3.Eszközök és automatizáció technológiái
Ez a kategória a mesterséges intelligencia, gépi tanulás, 3D nyomtatás és egyéb technológiákra
összpontosít, amelyek a munkafolyamatok, a termelés és a szolgáltatások automatizálását és
optimalizálását célozzák. A digitális átalakulás keretében az automatizáció és az intelligens
eszközök hozzájárulnak többek között a hatékonyság növeléséhez, a költségek csökkentéséhez
és az innováció elősegítéséhez.
A mesterséges intelligencia (Artificial Intelligence, AI) és a gépi tanulás (Machine Learning,
ML) két összefüggő, de mégis különálló terület a számítástechnika és az informatika világában.
A mesterséges intelligencia (AI) egy szélesebb fogalom, amely azon számítógépes rendszerekre
vonatkozik, amelyek képesek az emberi intelligencia által végzett feladatokat utánozni, mint
például a tanulás, a problémamegoldás, a döntéshozatal és a nyelvi megértés. Az AI célja, hogy
olyan algoritmusokat és módszereket fejlesszen ki, amelyek lehetővé teszik a gépek számára,
hogy önállóan dolgozzanak és intelligens módon reagáljanak a változó körülményekre. A gépi
tanulás (ML) az AI egyik ága, amely a gépek képességére koncentrál, hogy önállóan tanuljanak
és javítsák teljesítményüket az adatokon alapuló tapasztalatokból, anélkül, hogy explicit
programozásra lenne szükség. A gépi tanulás algoritmusok képesek az adatok mintázatainak
felismerésére és a megszerzett ismeretek alkalmazására új, ismeretlen adatokkal való munka
során. Számos felhasználása van ezeknek a technológiáknak, például okos képfelismerés,
ajánlórendszerek vagy autonóm járművek. (Das et al., 2015)
A 3D nyomtatás és az additív gyártás kifejezések egyaránt utalnak arra, hogy a terméket úgy
hoznak létre, hogy a szükséges alapanyagot rétegről rétegre adja hozzá a termelési folyamat
során. Legfőbb előnyei ennek a gyártási módnak a tervezés szabadsága, a tömeges testreszabás,
a hulladék minimalizálása, komplex szerkezetek gyártásának képessége, illetve a gyors
prototípusgyártás. A 3D-s nyomtatás alkalmazása számos iparágban, az autógyártástól kezdve

7

az építőiparig és az orvostechnológiáig, jelentős mértékben javíthatja a termékek minőségét és
a gyártási folyamatok hatékonyságát. (Ngo et al., 2018)
4. Mi az a kiskereskedelem és hogyan fejlődött? A szupermarketek megjelenésétől az
e-kereskedelmen át az omnichannelig
Ebben a fejezetben definiálom mi a kiskereskedelem és milyen formái vannak, illetve, hogy mi
jellemzi ezt a szektort. Továbbá bemutatom, hogy az évtizedek során az első modern
szupermarketek megjelenésétől, hogyan jutottunk el az omnichannel kiskereskedelemig.
4.1.Mi az a kiskereskedelem?
A kiskereskedelem olyan gazdasági tevékenység, amely során vállalatok termékeket
értékesítenek a fogyasztók számára közvetlenül, általában kisebb mennyiségekben és végső
felhasználás céljából (Kotler et al., 2018). A kiskereskedelmi szektorban számos különböző
formával találkozhatunk, amelyek a fogyasztói igényeket és elvárásokat tükrözik.
A hagyományos kiskereskedelmi formák közé tartoznak a szupermarketek, hipermarketek,
diszkontáruházak és a különböző szaküzletek. A szupermarketek és hipermarketek általában
élelmiszer és háztartási cikkek széles választékát kínálják (Kotler et al., 2018). Például a Tesco
és az Auchan ezen típusú áruházak közé tartoznak. A diszkontáruházak alacsonyabb áron
értékesítenek termékeket, mint a hagyományos kiskereskedők, és például az Lidl vagy a Penny
Market tekinthető ilyen üzletnek (Britannica, n.d.).
Az online kiskereskedelmi formák, mint a webáruházak vagy az e-kereskedelem is egyre
nagyobb teret nyernek napjainkban (Hansen et al., 2021). Az Amazon és az eBay példák erre a
formára, amelyek lehetővé teszik a termékek és szolgáltatások internetes vásárlását. Az online
kiskereskedelmi platformok előnye a vásárlók számára a könnyű hozzáférés, a széles
termékkínálat és az alacsonyabb árak.
4.2.Kiskereskedelem fejlődése

Olyan technológiák, mint az interaktív kirakatok, a kontaktmentes fizetési eszközök, RFID-
címkék vagy digitális hűségkártya megoldások egyre elterjedtebbé válnak a kiskereskedelmi

szektorban. A technológia fejlődésével párhuzamosan a fogyasztók igényei is változtak. A
személyre szabott ajánlatokra, új bolti élményekre és az egyszerűbb, gyorsabb vásárlási
folyamatokra vágyó fogyasztók új kihívásokat jelentettek a kiskereskedelmi vállalatok
számára. A vállalatoknak folyamatosan alkalmazkodniuk kell a piaci változásokhoz, ami a
technológiai fejlődés felgyorsulásához vezetett. (Pantano, 2019)

8

Ahhoz, hogy megértsük a mostani kiskereskedelmi trendeket és technológiákat először
tekintsük át, hogyan jutottunk el idáig. McKinsey&Company 2017-ben megjelent Future of
Retail Grocery in a Digital World című jelentésében négy olyan innovációt határozott meg
melyek nagy hatást gyakoroltak a mai kiskereskedelmi szektor felépítésére.
Az első szupermarketek a 20. század elején jelentek meg, jelentős változást hozva a
kiskereskedelembe. Ezt megelőzően a fogyasztók elsősorban kis, specializált üzletekben
vásároltak, mint például hentesek, zöldségesek és pékségek. 1916-ban Clarence Saunders
megnyitotta az első önkiszolgáló élelmiszerboltot, a Piggly Wiggly-t. Az innovatív
üzletkialakítás lehetővé tette a vásárlók számára, hogy maguk válogassanak az áruk között,
ezáltal idő- és költséghatékonyabbá téve a vásárlást. Ez a modell hamarosan a világ
szupermarketeinek mintájává vált. (Segal, 2022)
Ahogy a szupermarketek népszerűsége nőtt, a "minden egy fedél alatt" koncepció elterjedt. A
hipermarket egy nagy alapterületű kiskereskedelmi üzlet, amely széles választékot kínál
élelmiszer- és nem élelmiszer-termékekből és célja, hogy az ügyfelek számára egy helyen
elérhetővé tegyék a legtöbb, napi és hosszú távú vásárláshoz szükséges terméket (Kenton,
2022). A hipermarket nagy előrelépést jelentettek a helykihasználás, a termelékenység, a
hatékonyság és a költséggazdálkodás terén. Ez az változás olyan innovációk megjelenéséhez
vezetett, mint a saját márkás termékek vagy a multilevel marketing, ezek mellett az ellátási
láncok egyre komplexebbé váltak (Desai et al., 2017). Az áruházak nemcsak átalakították a
kiskereskedelmi szektort, hanem befolyásolták a fogyasztói kultúrát is, bevezetve a vásárlás
szabadidős tevékenységként való felfogását (Desai et al., 2017).
A következő jelentős innováció az e-kereskedelem, más néven elektronikus kereskedelem
megjelenése volt. Az e-kereskedelem az interneten keresztül történő termékek és szolgáltatások
vásárlásának és értékesítésének folyamata. Az e-kereskedelem forradalmasította a
kiskereskedelmet, mivel lehetővé tette a vásárlók számára, hogy egyszerűen és kényelmesen
böngésszenek és vásároljanak a világ minden tájáról származó termékeket. Az e-kereskedelem
jelentősen átalakította a kiskereskedelmi üzletmenetet, növelte a globális versenyt és
befolyásolta a fogyasztói szokásokat, amelyek közül sok vásárló számára a kényelem és a
gyorsaság lett a legfontosabb tényező. (Guapa, 2014)
Az omnichannel kiskereskedelem népszerű stratégiává vált a kiskereskedelm új korszakában,
amikor a digitalizáció, a közösségi média, a big data és más új technológiák alakítják a
kiskereskedelmi üzleti modelleket. Ez a stratégia lehetővé teszi a vállalatok számára, hogy

9

integrált vásárlási élményt nyújtsanak a fogyasztók számára, összekapcsolva az online és
offline csatornákat. Az omnichannel kiskereskedelem célja, hogy minden csatornán keresztül
könnyen elérhetővé tegye a termékeket és szolgáltatásokat, valamint egységes és személyre
szabott vásárlási élményt biztosítson a fogyasztók számára. (Cai, 2020)
5. Digitalizációs trendek és projektek a kiskereskedelmi szektorban
A kiskereskedelmi szektorban zajló digitális átalakulás az elmúlt években gyorsuló ütemben
zajlott. Az új technológiák és az e-kereskedelem térnyerése, valamint a fogyasztói magatartás
változása mind hozzájárultak ehhez a folyamathoz. Ebben a fejezetben áttekintem a néhány
jelentősebb digitális trendet a kiskereskedelmi szektorban, illetve hozok példát sikeres és
sikertelen digitalizációs projektekre.
5.1. Digitalizációs trendek
5.1.1. Mesterséges intelligencia
A Deloitte előrejelzése alapján a mesterséges intelligencia lesz a 2023-as éve legmeghatározóbb
digitális trendje, mely komoly változásokat fog okozni a kiskereskedelemben. Legyen szó akár
a termelékenység növeléséről, az új termékek bevezetéséhez szükséges idő lecsökkentéséről,
az életkor ellenőrzéséről az önkiszolgáló pénztáraknál és a click & collect oldalakon vagy a
kreatív folyamatok átalakításáról. Az AI-nak számos felhasználási területe lehet a
kiskereskedelemben a Deloitte 2023-as jelentésében, ezeket határozta meg:
1. Személyre szabás: Az AI segítségével személyre szabható a vásárlási élmény az egyes
vásárlók számára. Például arra használható, hogy a böngészési és vásárlási előzmények,
valamint a közösségi média aktivitásuk alapján termékeket ajánljon a vásárlóknak.
2. Előrejelző analitika: Az AI különböző forrásokból származó adatok (például
ügyféladatok, értékesítési adatok és a közösségi média adatai) elemzésére is
használható, hogy előrejelzéseket készítsen a vásárlói magatartásról és a piaci
trendekről. Ez segíthet a kiskereskedőknek abban, hogy megalapozottabb döntéseket
hozzanak arról, hogy milyen termékeket tartsanak raktáron, hogyan árazzák be őket, és
hogyan értékesítsék őket.
3. Készletgazdálkodás: A mesterséges intelligencia felhasználható a készletgazdálkodás
optimalizálására, például a termékek iránti kereslet előrejelzésére, a készletszintek valós
idejű nyomon követésére és az átrendezési folyamatok automatizálására.

10

4. Chatbotok: A mesterséges intelligencia olyan chatbotok létrehozására használható,
amelyek képesek az ügyfelek kérdéseire válaszolni, ajánlásokat adni és akár
tranzakciókat lebonyolítani anélkül, hogy emberi segítségre lenne szükség.
5. Ismétlődő feladatok automatizálása: Az AI segíthet az ismétlődő, hétköznapi feladatok
automatizálásában, mint például az árellenőrzés, készletellenőrzés és még sok más.
6. Képfelismerés: Felhasználható az online kiskereskedelemben a termékek automatikus
képfelismerésére, ami megkönnyíti a termékkeresést és a kategóriák közötti böngészést.
5.1.2. Omnichannel kereskedelem
Mint korábban már írtam, az omnichannel kiskereskedelmi stratégia egy új kiskereskedelmi
trend, amely átalakította a kiskereskedelmi iparágat azáltal, hogy az összes vásárlói érintkezési
pontot egyetlen holisztikus élménnyé egyesíti. Az omnichannel kereskedelem célja, hogy a
vásárlói élmény egységes legyen a különböző értékesítési csatornák között, legyen szó fizikai
boltokról, online platformokról vagy mobilalkalmazásokról. Az üzleteknek egyre inkább
integrálniuk kell az értékesítési csatornáikat, hogy a fogyasztók könnyedén választhassanak a
különböző vásárlási lehetőségek között. Az omnichannel megközelítés lehetővé teszi a
kiskereskedők számára, hogy pontosabban megértsék a fogyasztói magatartást, és testre szabott
ajánlatokat nyújtsanak a vásárlóknak. (Asmare, 2022)
5.1.3. Augmented reality (AR) és virtual reality (VR)
Az AR és VR technológiák elterjedése a kiskereskedelmi szektorban elsősorban az új
lehetőségek iránti igény, a technológia fejlődése és a fogyasztói magatartás változása miatt
alakult ki. A mai fogyasztók mindenekelőtt a nagyszerű ügyfélélményre vágynak. Az elmúlt
években a technológia gyors fejlődése lehetővé tette, hogy az AR és VR technológiák egyre
elérhetőbbé és költséghatékonyabbá váljanak mind a vállalatok, mind a fogyasztók számára. A
metaversum koncepciója, amely egy virtuális, immerszív és szociális világot ír le, ahol az
emberek interakcióba léphetnek egymással és a környezettel, szintén jelentősen befolyásolta az
AR és VR technológiák terjedését a kiskereskedelemben. A kiskereskedelmi szektorban számos
példa található az AR és VR technológiák alkalmazására. Az IKEA Place nevű AR alkalmazás
lehetővé teszi a felhasználók számára, hogy virtuálisan elhelyezzék az IKEA bútorokat saját
otthonukban, így könnyebben el tudják dönteni, hogy az adott bútor illik-e otthonukba. Az
alkalmazás segít a vásárlóknak jobb döntéseket hozni, és csökkenti a termék visszaküldésének
valószínűségét. További példa még a Walmart és az Amazon, akik lehetővé tették a vásárlók

11

számára, hogy virtuálisan felpróbálják a ruhákat saját maguk digitális ábrázolásával. (Mar,
2022)
A fent említett példák rámutatnak, hogy az AR és VR technológiák számos különböző területen
alkalmazhatók a kiskereskedelemben, és lehetővé teszik a vállalatok számára, hogy növeljék az
ügyfelek elégedettségét, csökkentsék a visszaküldések számát, és egyedi vásárlói élményt
nyújtsanak. A metaversum koncepciója további lehetőségeket kínál a kiskereskedelmi szektor
számára, például virtuális események, közösségi vásárlás és személyre szabott ajánlatok révén.
(Mar, 2022)
5.1.4. Készpénzmentes, érintésmentes és autonóm vásárlás
A digitális fizetési megoldások térhódítása a kiskereskedelemben egyre fokozódik, és az érintés
nélküli technológiák elterjedése tovább erősíti ezt a trendet. A mobilfizetési platformok, például
Apple Pay vagy Google Wallet. Ezek a mobilfizetési platformok lehetővé teszik a felhasználók
számára, hogy gyorsan és egyszerűen fizessenek termékeikért és szolgáltatásaikért
okostelefonjuk vagy okosórájuk segítségével. (Mar, 2022)
Az érintés nélküli technológiák tovább egyszerűsítik és gyorsítják a fizetési folyamatokat, és
lehetővé teszik a kiskereskedők számára, például azt, hogy kevesebb időt és energiát
fordítsanak az adminisztratív feladatokra. Ilyen technológia például a rádiófrekvenciás
azonosító (RFID) címk, mely ma már jelentős szerepet játszik az üzletek pénztárainak
automatizálásában. Az RFID-címkék, ahogy a nevük is mutatja, olyan apró fémcsíkok, amelyek
rádióhullámokat képesek továbbítani a rájuk erősített termékre vonatkozó részletes
információkkal. Ezek olyan címkék, amelyek egy termékkel kapcsolatos információk széles
skáláját képes tárolni: a márka, az ár, a méret, a szín, a boltban való elhelyezkedése, a
származási helye, mely fontos az erősödő vásárlási tudatosság szempontjából. (Purdy, 2021)
5.1.5. Fenntarthatóság és etikus vásárlás
A fenntarthatóság és az etikus vásárlás egyre fontosabbá válik a fogyasztók számára. A
vállalatokra nagyobb nyomás nehezedik annak biztosítása érdekében, hogy termékeik és üzleti
gyakorlataik környezetbarátak és társadalmilag felelősek legyenek. Azok a szervezetek,
amelyek sikeresen alkalmazkodnak ehhez a trendhez, azt tapasztalják, hogy gyorsan erősebb
bizalmi és lojalitási kötelékeket építenek ki ügyfeleikkel, miközben gyakran hatékonyabb
működést és folyamatokat is kialakítanak. Ezt egy vállalat elérheti például a felesleges
csomagolással járó pazarlás csökkentésével és a energiafogyasztás mérséklésével. (Mar, 2022)

12

5.2.Látványos digitalizációs projektek a kiskereskedelemben
A kiskereskedelemben a digitalizáció fontos eszköz a hatékonyság növelése és a vásárlói
élmény javítása érdekében. Az elmúlt évtizedben számos látványos digitalizációs projektet
valósítottak meg ebben az iparágban, melyek közül néhány sikeresen, míg mások kevésbé
sikeresen zárultak. Az alábbiakban két sikeres és egy sikertelen digitalizációs projektet
ismertetek a kiskereskedelemben.
Az első sikeres példa az Amazon Go, amely forradalmian új kiskereskedelmi koncepciót
vezetett be. Az Amazon Go üzletekben nincsenek pénztárosok vagy hagyományos fizetési
módok. Ehelyett a vásárlók az Amazon Go alkalmazással belépnek az üzletbe, a polcról kivett
termékeket pedig szenzorok és mesterséges intelligencia segítségével automatikusan rögzítik
és hozzáadják a vásárlók virtuális kosarához. A vásárlás befejeztével az alkalmazás
automatikusan felszámolja a vásárlást, így a fogyasztóknak nincs szükségük sorban állásra vagy
kasszánál történő fizetésre. A rendszer nagymértékben támaszkodik az érzékelők fúziójára, a
számítógépes látásra és a mélytanulási algoritmusokra. Az Amazon Go üzletek a vásárlói
élményt gyorsabbá és gördülékenyebbé teszik, miközben csökkentik a munkaerőigényt és a
hagyományos pénztárosi feladatokból eredő hibákat. (Polacco & Backes, 2018)
Másik sikeres projektre példa az e-kereskedelmi óriás, az Alibaba által 2016-ban megnyitotta
Hema üzlete. Ezen szupermarket lényege, hogy az online és offline vásárlás elemeit ötvözve

zökkenőmentes élményt teremtsen meg. Az üzletben a vásárlók a termékeken található QR-
kódokat beolvasva további információkat kaphatnak az adott árucikkről, többek között az

élelmiszerek betakarításának, beszerzésének és szállításának pontos dátumát. A fizetés is
történhet a Hema alkalmazáson keresztül, így a vásárlás gyors és kényelmes. Egy másik
lenyűgöző elem a Hema üzleten belüli étkezési élménye, amelyet robotok működtetnek. A
vásárlók a Hema applikáció segítségével helyet foglalhatnak egy asztalnál, valamint
megrendelhetik a boltban elkészítendő ételeket. A robotok a polcokról a konyhába szállítják a
termékeket, és amikor az ételek elkészülnek, robotok szállítják ki őket. (Wang & Coe, 2021)
Sikertelen projektek közé tartozik a Walmart Pickup Towers rendszere. Egy olyan innovatív
automatizált raktározási és kiszolgálási rendszer, amely a vásárlók számára gyors és kényelmes
áruátvételi megoldást kínál az üzletekben. A rendszer célja, hogy megkönnyítse a vásárlók
számára az online rendelések átvételét, miközben minimalizálja a várakozási időt és az
interakciót az alkalmazottakkal. A Walmart 2021-ben végül úgy döntött, hogy leállítja a Pickup
Towers programot. Ennek oka többek között az volt, hogy a vállalat újabb és hatékonyabb

13

áruátvételi megoldásokat keresett, amelyek jobban illeszkednek a vásárlók igényeihez és a
vállalat üzleti modelljéhez. A Walmart például nagyobb hangsúlyt fektetett a parkolóban
történő áruátvételre (curbside pickup), amely szintén gyors és kényelmes megoldást kínál az
online rendelések átvételére, anélkül, hogy a vásárlóknak az üzletbe kellene menniük. (Verdon,
2021)
Az elemzett projektek alapján megállapítható, hogy a sikeres kiskereskedelmi digitalizációs
projektek általában olyan innovatív megoldásokat kínálnak, amelyek valóban javítják a vásárlói
élményt és növelik a hatékonyságot. Ugyanakkor a sikertelen projektek gyakran elbuknak a
felhasználói elfogadás és a technológiai kihívások miatt. A jövőbeni digitalizációs projektek
esetében fontos, hogy a vállalatok alaposan megvizsgálják a piaci igényeket, a technológiai
lehetőségeket és a végfelhasználók elvárásait, mielőtt nagy volumenű beruházásokba kezdenek.
6. Módszertan
Az adatgyűjtés módszereként az interjúkészítést választottam. Azért ezt a kvalitatív
módszertant találtam alkalmasnak, mivel kutatásom egy holisztikus képet kíván adni a
kiskereskedelemben lezajló digitális átalakulásról és ehhez egy mélyebb szakértői tudás
szükséges. A mélyinterjúkat a kiskereskedelmi szektor 2 jelentős vállalatának, a Lidl-nek és a
Tesco-nak a szakembereivel készítettem el:
• Borza Endre Márkkal, aki 2018 és 2021 között data scientist-ként dolgozott a Lidl-nél,
és részt vett a kiosztást optimalizáló digitalizációs projektben
• Törköly Tamással, aki Head of Center of Excellence & Lead Data Scientist a Lidl-nél
• Szokolics Dániellel, aki Senior Data Scientist a Lidl-nél
• Mészáros Zoltánnal, aki Transport Data Analyst a Tesco-nál
Betekintést nyerhettem a magyar kiskereskedelmi szektorban zajló digitalizációs trendekbe,
illetve azokba a kihívásokba, amelyekkel szembesülnek a kiskereskedők a digitálisátalakulás
során.
Az interjúk során megismerkedhettem a Lidl által egy back-end oldali, a Tesco által pedig egy
front-end oldali digitalizációs projekt részleteivel is. A Lild-nél egy mesterséges intelligencia
alapú fejlesztési projektbe, melynek célja a kiosztási mennyiségek optimalizálása. A Tesco által
pedig a Club Card hűségprogramjuk működésébe.
Az interjúk közvetlen megközelítés alapján zajlottak, azaz az alanyok tisztában voltak az interjú
céljával és a szakdolgozat kutatásának témafelvetésével is. A beszélgetések online, illetve

14

offline történtek. A leghosszabb interjú 1,5 órás a legrövidebb pedig 40 perces volt. Az interjúk
készítése során megpróbáltam az összeállított kérdéssorom mentén haladni, de ez sok esetben
nem történt meg, így a beszélgetések inkább strukturálatlanul zajlottak, ez az egyik hátránya
ennek a módszertannak. Viszont ebben rejlik ennek a módszernek az előnyei is, mint például a
rugalmasság a beszélgetés során felmerülő új témákhoz és kérdésekhez, ami további
információk megszerzését eredményezheti az interjúk során.
6.1.A magyar kiskereskedelmi szektor bemutatása
Az olyan tényezők, mint a lassuló és kiszámíthatatlan gazdasági növekedés, a csökkenő
vásárlóerő, az öregedő népesség, a folyamatosan változó adó- és szabályozási környezetnek
való megfelelés, a megváltozott fogyasztói magatartás vagy az éles verseny okozta árcsökkentő
nyomás megnehezítik a kiskereskedelmi termékekkel foglalkozó vállalatok túlélését a mai
gyorsan változó gazdasági környezetben. (pwc, n.d.)
A KSH oldalán a legfrissebb helyzetkép a kiskereskedelemről 2021-es, mely szerint 2021-ben
a kiskereskedelmi forgalom alakulására még mindig nagy hatással voltak a koronavírus járvány
okozta egészségügyi veszélyhelyzettel összefüggésben az év során többször elrendelt, a
kiskereskedelemre is vonatkozó jogi korlátozások. A kiskereskedelmi üzletek forgalomának
értéke folyó áron 14,1 ezer milliárd forint volt, ami a kiskereskedelmi árak 7,3%-os növekedése
mellett 3,4%-os volumennövekedést jelentett 2020-hoz képest. (KSH, 2021a)
A KSH a magyar kiskereskedelmi szektort három nagyobb részre tagolja. Élelmiszer- és
élelmiszer jellegű vegyes kiskereskedelemre, nem élelmiszer-kiskereskedelemre és
üzemanyagtöltő állomásokra. A kutatásom szempontjából a számomra releváns szektor az
élelmiszer- és élelmiszer jellegű vegyes kiskereskedelem. A Trade Magazin 2021-es
kiskereskedelmi toplistája alapján ennek a szektornak a legfőbb szereplői, rangsorban a Lidl,
Spar, Tesco, Coop, CBA, Auchan, Reál, Penny Market, Aldi és a DM (Trade Magazin, 2021).
Digitális szempontból vizsgálva 2020-ban Magyarországon az infokommunikációs eszközök
használatának elterjedtsége stagnál, ez az uniós átlaghoz viszonyítva is igaz. 2020-ban a hazai
vállalkozások 94%-a rendelkezett internetkapcsolattal, viszont mindössze a 63%-uk
rendelkezett saját honlappal, mellyel Magyarország az uniós rangsor alsó harmadában
helyezkedik. A honlappal rendelkező magyar vállalkozások közül minden ötödik
vállalkozásnál lehetséges a termékeik és szolgáltatásaik online megrendelése. A hazai
vállalkozások teljes árbevételének 23%-a származott e-kereskedelemből. A vállalkozások 29%-
a alkalmazott informatikai szakembert. (KSH, 2021b)

15

7. Elemzés
7.1.A választott vállalatok rövid bemutatása
Ebben a fejezetben először röviden ismertetem az általam választott kiskereskedelmi
áruházláncokat, azaz a Lidl-t és a Tesco-t, és ezeknek a magyarországi és nemzetközi helyét a
ranglistákon.
7.1.1. Lidl rövid bemutatása
A Lidl egy német nemzetközi kiskereskedelmi lánc, amely az élelmiszeripari diszkont áruházak
szegmensében működik. A vállalatot 1930-ban alapította Josef Schwarz Németországban, és a
Schwarz csoport részeként üzemel. A Lidl jelenleg több mint 30 országban van jelen,
világszerte több mint 11 000 üzlettel. A vállalat 2004 óta van jelen Magyarországon. Mottójuk
a „Minden jót, jó áron!”, ebben benne is van a versenystratégiájuk, ami nem más, mint az
alacsony árak. (Lidl.hu, 2020)
A Lidl-nek az egyik nagy üzleti fogása, hogy low-cost business modellt alkalmaznak, ami azt
jelenti, hogy a működésük költségeit próbálják minimalizálni, ezáltal tudják az áraikat
alacsonyan tartani (Meyersohn, 2019). A Pénzcentrum és a Debreceni Egyetem közös kutatása
alapján, a magyar fogyasztók szerint a Lidl a legolcsóbb FMCG-hálózat 2023-ban
Magyarországon (Szűcs & Szabó, 2023).
A Lidl Trade Magazin 2021-es FMCG (gyorsan mozgó fogyasztási áruk) kiskereskedelmi
láncok üzleti rangsorának 1. helyén állt bevétel és profit alapján (Trade Magazin, 2022). A
statista 2023-as riportja alapján, a német Schwarz csoport 2021-ben Európa vezető
kiskereskedője volt, mintegy 153,75 milliárd dollár értékű forgalommal (statista, 2023).
7.1.2. Tesco rövid bemutatása
A Tesco egy brit multinacionális kiskereskedelmi lánc, amely élelmiszereket, ruházatot,
elektronikai termékeket és egyéb árukat értékesít. A cég 1919-ben alakult, amikor Jack Cohen
megalapította azt Londonban. A Tesco az évek során jelentős növekedésen ment keresztül, és
ma már az egyik legnagyobb kiskereskedelmi lánc a világon, több mint 6800 boltjával és

számos országban jelenléttel, köztük az Egyesült Királyságban, Írországban, Közép- és Kelet-
Európában, Ázsiában és egyéb régiókban. (GlobalData, n.d.)

A Tesco több kiskereskedelmi formátumot is kínál, mint például hipermarketek,
szupermarketek, diszkontáruházak és kisebb üzletek, hogy megfeleljen a különböző vásárlói
igényeknek. A cég továbbá online értékesítést és házhozszállítást is kínál, és élelmiszer- és nem

16

élelmiszer-termékeket értékesít saját márkás termékekkel és más népszerű márkákkal egyaránt.
(GlobalData, n.d.)
A Lidl Trade Magazin 2021-es FMCG (gyorsan mozgó fogyasztási áruk) kiskereskedelmi
láncok üzleti rangsorának 3. helyén állt bevétel és profit alapján (Trade Magazin, 2022). A
statista 2023-as riportja alapján 2021-ben az Európai kiskereskedők rangsorának 4. helyén állt
82,88 milliárd dollár értékű forgalommal (statista, 2023).
7.2.Lidl digitalizációs projekt
Törköly Tamás, Szokolics Dániel és Borza Endre által egy olyan mesterséges intelligencia
alapú fejlesztés projektjébe nyerhettem betekintést, mely képes arra, hogy a diszponálási
folyamatban, a beszállítói láncban történő emberi döntéseket, gépi döntésekkel, adott esetben
helyettesítse vagy megtámogassa, ezzel is jelentősen csökkentve az áruveszteség mértékét. Ez
a digitalizációs projekt 2019-ben elnyerte az év digitalizációs projektje díjat. (ivsz, 2019)
A korábban ismertetett alacsony működési költségek miatt, nagyon érzékeny a Lidl rendszere
és nagyon sokat képes bukni azon, ha ki kell dobnia termékeket vagy, ha valamiből túl kevés
érkezik. Ahhoz, hogy az élelmiszer felesleg keletkezezését elkerülje a Lidl, szüksége van arra,
hogy folyamatosan felügyelje, felülvizsgálja és optimalizálja a rendelési folyamatát.
A Lidl-ben korábban úgy működött a berendelés folyamata, hogy az üzletvezetőnek volt
egyfajta elképzelése a tapasztalatai és a látottak alapján, hogy miből mennyit kell berendelni és
ezt az igényét elküldte egy raktárnak. Több ezer ilyen és hasonló döntést kell meghoznia az
embereknek naponta egy olyan gyorsan változó környezetben, mint a kiskereskedelmi szektor.
Az emberi döntésből származó hiba mértékét szeretné csökkenteni ez a döntést segítő fejlesztés.
Ez a rendszer összegyűjti a Lidl nagy mennyiségű adatát azt, hogy melyik nap, miből, mennyi
fogyott. Ezeket az összeszedett adatokat a rendszer kielemzi majd riportokat és előrejelzéseket
készít. A fő feladata a fejlesztő csapatnak az volt, hogy kitalálják hogyan lehet több évre
visszamenő rengeteg adatot lefordítani arra az egy információra, hogy holnap mennyi terméket
küldjön a raktár a boltba. Ez az egyik legnehezebb feladat, hiszen maguk az adatok is fontosak,
de magukban nem igazán lehet őket használni, ahhoz, hogy igazi érték jöjjön létre, ki kell őket
elemezni, analizálni kell őket.
Fontos üzleti szempont, hogy ennek az eszközöknek a használata milyen értékeket teremt a
vállalatnak. Az egyik ilyen, hogy az élelmiszerhulladék-képződés csökkentése által a cég képes
az ökológiai lábnyomát csökkenteni. A beszállítói lánc hatékonyságának növelése, a megfelelő

17

árukezelés által az egyes emberek munkafolyamatainak könnyítése és hatékonyabbá tétele is
értéket teremt. Továbbá létrejött egy olyan központosított döntési mechanizmus, ami a teljes
áruházlánc jólétére optimalizál és nem pedig boltonként egyesével. Ezek mellett azért is értékes
ez az egész szféra és ez a technológia, mivel létre lett hozva egy olyan rendszer, aminek a
fenntartása összességében nem annyira költséges és mondjuk azt, hogy 13 ezer ember
mindennapi döntését tudja helyettesíteni. Az üzemeltetése sokkal kisebb költséggel jár, mint
betanítani 13 ezer embert és annak az utódait arra, hogy hogyan kell gondolkozni, hogyan kell
felmérni miből mennyi kellhet, észben tartani a kedvezményeket, az akciókat és az alapján
mennyiségeket kalkulálni. Ezzel a döntést könnyítő rendszerrel hatalmas összegeket és időt tud
spórolni a vállalat.
7.3.Tesco digitalizációs projekt
A kiskereskedelem versenyző világában a hűségprogramok döntő szerepet játszanak a vásárlók
megtartásában és az eladások növelésében. A Tesco, az Egyesült Királyság legnagyobb
szupermarketlánca úttörő szerepet játszott ezen a területen a népszerű Clubcard
hűségprogramjával. A program célja, hogy előnyöket és kedvezményeket nyújtson a Tesco
ügyfeleinek, miközben növeli a vásárlói lojalitást és elősegíti a hosszú távú
ügyfélkapcsolatokat. (Humby et al., 2007)
A Tesco Clubcard hűségprogram a Tesco áruházakban és az interneten történő minden
vásárlásért jutalmazza a vásárlókat. Ezeket a pontokat különböző jutalmakra válthatja be,
beleértve a jövőbeli vásárlásokból adható kedvezményeket is. Emellett a Tesco utazási
partnerein keresztül éttermekre, mozikra, vidámparkokra, repülőjegyekre és szállodai
tartózkodásra is beválthatók. A Clubcard pontokat a pénztárnál lehet gyűjteni a Clubcard
használatával, vagy a Clubcardot egy online Tesco-fiókhoz kapcsolva.
A Tesco Clubcard hűségprogram egyik egyedülálló jellemzője, hogy adatelemzéssel személyre
szabja az ajánlatokat és jutalmakat minden egyes vásárló számára. Az egyes vásárlók vásárlási
előzményeinek és vásárlási szokásainak elemzésével a Tesco a jutalmakat és promóciókat az ő
egyedi érdeklődési körükhöz és preferenciáikhoz igazítja. Ha például egy vásárló gyakran
vásárol babatermékeket, a Tesco személyre szabott ajánlatokat és kedvezményeket küldhet neki
bébiételekre, pelenkákra és egyéb kapcsolódó termékekre. Ez nemcsak a vásárlói hűséget és
elégedettséget növeli, hanem lehetővé teszi a Tesco számára, hogy jobban megértse és
kielégítse vásárlói igényeit.

18

A Clubcard hűségprogram is ösztönzi a vásárlókat arra, hogy többet költsenek a Tesco
áruházakban, mivel minden vásárlásért jutalmakat és kedvezményeket kínál. Nagyobb a
valószínűsége annak is, hogy nagyobb összegű vásárlást hajtanak végre annak érdekében, hogy
több pontot gyűjtsenek a jutalmak megszerzéséhez. Ez segített a Tesco-nak növelni eladásait és
piaci részesedését, különösen a nagy verseny jellemezte élelmiszerpiacon.
Az értékteremtés ebben a projektben abban rejlik, hogy a hűségprogram az értékesítés és a
vásárlói hűség fokozása mellett értékes adatokat is szolgáltat a vállalat számára. A vásárlók
vásárlási előzményeinek és vásárlási szokásainak elemzésével a Tesco azonosítani tudja a
fogyasztói magatartás trendjeit és mintáit. Ezek a meglátások felhasználhatók a vállalat
termékfejlesztési, marketing- és árképzési stratégiáinak kialakításához. A Tesco ezen adatok
felhasználásával azonosítani és megcélozni is tud bizonyos vásárlói szegmenseket, például a
kisgyermekes családokat, és ennek megfelelően alakíthatja marketing- és promóciós
erőfeszítéseit.
7.4.A digitalizációs projektek és az egész digitális átalakulás során, melyek a
legnagyobb kihívások és ezeket hogyan lehet áthidalni
7.4.1. Szervezeti kultúra
Az interjúkban is felmerült, de a McKinsey 2017-es (Culture for a digital age) felméréséből is
az derül ki, hogy a legnagyobb kihívást a digitális átalakulásban maga a kultúra jelenti a
vállalatok számára. A digitális átalakulás sikere nagymértékben függ a szervezeti kultúra
alkalmazkodóképességétől és nyitottságától. Egy digitális szervezeti kultúra olyan vállalati
kultúra, amelyben a munkavállalók és a vezetők nyitottak az új technológiák és digitális
megoldások alkalmazására, támogatják az innovációt, készek a változásra, és a folyamatos
tanulásra törekszenek. (Goran et al., 2017)
Törköly Tamás az interjújában kiemelte, hogy a digitális átalakulás nem tud kívülről, vagy
alulról szerveződni. A vezetőségnek proaktívnak kell lennie a kultúra alakításában és
mérésében, és ugyanolyan szigorúsággal és fegyelemmel kell hozzáállniuk, mint ahogyan a
működési átalakításokat kezelik (Goran et al., 2017).
7.4.2. Digitális tehetséghiány
Nincs elegendő szakember a rendelkezésre álló munkaerőben, aki rendelkezik a szükséges
digitális készségekkel és képességekkel. Ez a hiány különösen a digitális átalakulás és a
technológiai fejlődés gyors üteme miatt válik egyre sürgetőbbé.

19

A digitális tehetség hiányának kezelése érdekében a vállalatoknak több lépést és stratégiát kell
alkalmazniuk Többek között tréningekkel és fejlesztésekkel és tehetségmenedzsmenttel. Fontos
azon emberek felvételével, akikbe megvan a megfelelő attitűd és hajlam a nyitottságra és a
változásra., meg kell találniuk az „early adaptereket”.
7.4.3. Üzleti célok
A digitális átalakuláshoz egy jól meghatározott stratégia és erős vezetés szükséges, amely
összhangban van a vállalat üzleti céljaival.
A Lidl a sikerét abban látja, hogy már korán felismerte a digitalizáció fontosságát és már
integráns részét képzi a stratégiájuknak.
8. Konklúzió
9. Hivatkozásjegyzék (hiányos és nem egységes)
• Dix, A., Finlay, J., Abowd, G. D., & Beale, R. (2003). Human-computer interaction.
Pearson Education.
• Manning, C. D. (2009). An introduction to information retrieval. Cambridge university
press.
• Matyusz, Z., & Pistrui, B. (2020). Digitalizációs projektek a magyar kiskereskedelmi
szektorban: Két meghatározó szegmens összehasonlítása empirikus példákon
keresztül. Vezetéstudomány-Budapest Management Review, 51(6), 27-41.
• Bush, V. (1945). As we may think. The atlantic monthly, 176(1), 101-108.
• Negroponte, N., Harrington, R., McKay, S. R., & Christian, W. (1997). Being digital.
Computers in Physics, 11(3), 261-262.
• Singer, P. W., & Friedman, A. (2014). Cybersecurity: What everyone needs to know.
oup usa.
• Bloomberg, J. (2018). Digitization, digitalization, and digital transformation: confuse
them at your peril. Forbes. Retrieved on August, 28, 2019.

• Gobble, M. M. (2018). Digitalization, digitization, and innovation. Research-
Technology Management, 61(4), 56-59.

• https://www.investopedia.com/terms/o/onestopshop.asp
• Reis, J., Amorim, M., Melão, N., & Matos, P. (2018). Digital transformation: a literature
review and guidelines for future research. Trends and Advances in Information Systems
and Technologies: Volume 1 6, 411-421.

20

• Ulas, D. (2019). Digital transformation process and SMEs. Procedia Computer
Science, 158, 662-671.
• (Pantano, E., & Vannucci, V. (2019). Who is innovating? An exploratory research of
digital technologies diffusion in retail industry. Journal of Retailing and Consumer
Services
• Gupta, A. (2014). E-Commerce: Role of E-Commerce in today’s business. International
Journal of Computing and Corporate Research, 4(1), 1-8.
• Ferreira, M. J., Moreira, F., Pereira, C. S., & Durão, N. (2020). The digital
transformation at organizations–the case of retail sector. In Trends and Innovations in
Information Systems and Technologies: Volume 1 8 (pp. 560-567). Springer
International Publishing.
• (Bumann, J., & Peter, M. (2019). Action fields of digital transformation–a review and
comparative analysis of digital transformation maturity models and frameworks)
• Cai, Y. J., & Lo, C. K. (2020). Omni-channel management in the new retailing era: A
systematic review and future research agenda. International Journal of Production
Economics, 229, 107729.
• https://www.pwc.com/hu/hu/iparagak/kiskereskedelem.html)

• https://www.penzcentrum.hu/vasarlas/20230213/kiderult-ez-a-legolcsobb-
elelmiszerlanc-2023-ban-magyarorszagon-1133868

• KSH, 2021b:
https://www.ksh.hu/docs/hun/xftp/idoszaki/ikt/2020/02/index.html#ahazaivllalkozsok
ktharmadavanjelenonline
• KSH, 2021a: https://ksh.hu/s/helyzetkep-2021/#/kiadvany/kiskereskedelem

• https://www.ibm.com/docs/en/zos-basic-skills?topic=zos-what-is-database-
management-system

• https://www.forbes.com/sites/googlecloud/2020/05/20/how-the-world-became-data-
driven-and-whats-next/

• Laney, D. (2001). 3D Data Management: Controlling Data Volume, Velocity and

Variety. META Group Research Note. https://blogs.gartner.com/doug-
laney/files/2012/01/ad949-3D-Data-Management-Controlling-Data-Volume-Velocity-
and-Variety.pdf

21

• Har, L. L., Rashid, U. K., Te Chuan, L., Sen, S. C., & Xia, L. Y. (2022). Revolution of
Retail Industry: From Perspective of Retail 1.0 to 4.0. Procedia Computer Science, 200,
1615-1625.
• https://www.mckinsey.com/featured-insights/mckinsey-explainers/what-is-5g
• https://www.investopedia.com/terms/h/hypermarket.asp
• Das, S., Dey, A., Pal, A., & Roy, N. (2015). Applications of artificial intelligence in
machine learning: review and prospect. International Journal of Computer
Applications, 115(9).
• Kotler, P., Keller, K. L., Ancarani, F., & Costabile, M. (2018). Marketing management
(15th ed.). Pearson.
• Hansen, T., Rasmussen, M. A., & Tussyadiah, I. (2021). The future of retailing: A
systematic review and future research agenda. Journal of Retailing and Consumer
Services, 62, 102665.
• https://www2.deloitte.com/uk/en/pages/consumer-business/articles/retail-trends.html
• Asmare, A., & Zewdie, S. (2022). Omnichannel retailing strategy: a systematic
review. The International Review of Retail, Distribution and Consumer
Research, 32(1), 59-79.

• https://www.forbes.com/sites/bernardmarr/2022/10/14/the-top-five-retail-technology-
trends-in-2023/

• https://hbr.org/2021/11/the-future-of-contactless-commerce
• Polacco, A., & Backes, K. (2018). The amazon go concept: Implications, applications,
and sustainability. Journal of Business and Management, 24(1), 79-92.
• Wang, Y., & Coe, N. M. (2021). Platform ecosystems and digital innovation in food
retailing: Exploring the rise of Hema in China. Geoforum, 126, 310-321.

• https://www.forbes.com/sites/joanverdon/2021/04/25/farewell-walmart-pickup-
towers-your-short-life-was-not-in-vain/

• https://www.globaldata.com/company-profile/tesco-plc/
• Humby, C., Hunt, T., & Phillips, T. (2007). Scoring points: How Tesco continues to win
customer loyalty. Kogan Page Publishers.

• https://www.statista.com/statistics/192175/leading-10-retailers-of-europe-based-on-
sales/

22

• Har, L. L., Rashid, U. K., Te Chuan, L., Sen, S. C., & Xia, L. Y. (2022). Revolution of
Retail Industry: From Perspective of Retail 1.0 to 4.0. Procedia Computer Science, 200,
1615-1625.
• Frankenfield, J. (2021, szeptember 7). Cloud Computing. Investopedia.
https://www.investopedia.com/terms/c/cloud-computing.asp
• Hayes, A. (2020, december 2). Augmented Reality. Investopedia.
https://www.investopedia.com/terms/a/augmented-reality.asp
• Goran, J., LaBerge, L., & Srinivasan, R. (2017). Culture for a digital age. McKinsey
Quarterly, 3(1), 56-67.
